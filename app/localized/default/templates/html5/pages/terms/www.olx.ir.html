<div id="terms">
	<h2>لطفا با دقت این شرایط استفاده را مطالعه کنید. با استفاده ازاین وب سایت شما اعلام می کنید که این شرایط  را درک کرده و پذیرفته اید. در صورتی که با این شرایط موافق نیستید شما نمی توانید از این وب سایت استفاده کنید.</h2>
    <ol>
        <li>
            <h3>۱. پذیرش شرایط</h3>
            <p>شرکت او ال ایکس کیش (با مسئولیت محدود) و شرکت اسوه نگاران آسمانی (با مسئولیت محدود) که هر دو متفقاً "شرکت" نامیده می شوند، یک رسانه ی برخط (آنلاین) برای انتشار آگهی های طبقه بندی شده می باشند. آگهی های طبقه بندی شده که از این پس "خدمات" نامیده می شوند در تارنمای (وبسایت) <a href="http://www.olx.ir/" >http://www.olx.ir</a> (او ال ایکس دات آی آر) که از این پس " تارنما" نامیده شده ، ارائه می شوند.  کلیه این خدمات تحت شرایط استفاده خاصی هستند که از این پس به اختصار "شرايط" نامیده خواهند شد. استفاده شما از این "خدمات" بمنزله  قبول کلیه "شرایط" حاکم بر این تارنما (وبسایت) و خدمات آن می باشد. مضافاً اینکه حتی اگر از بخشی از این "خدمات" استفاده می نمایید ، ملزم به رعایت و پیروی از کلیه خط مشی های ارائه شده برای استفاده از این تارنما (وبسایت) می باشید. خط مشی ها و "شرایط" استفاده ممکن است بصورت متناوب و یا مداوم برای مطابقت با قوانین جاری تغییر داده شوند. کاربران و استفاده کنندگان از این تارنما (وبسایت) ملزم به پیروی از کلیه این "شرايط" هستند. شما اقرار، اعتراف و تایید می نمایید که شخصاً مسئول مرور و مطالعه مکرر این "شرایط" هستید. در صورتی که بهرنحوی از انحاء با هر یک از "شرایط" ، مقررات یا خط مشی های این تارنما (وبسایت) و خدمات آن مخالفت دارید و یا بهر علتی از این "خدمات" ناراضی هستید ، تنها گزینه شما آن است که استفاده از این تارنما (وبسایت) و خدمات آن را متوقف کنید.  "شرایط" حاکم بر این تارنما (وبسایت) ممکن است در هر زمانی و تنها به صلاحدید "شرکت" بروزرسانی شوند. "شرکت" ممکن است با ارسال اعلامیه ی تغییرات ایجاد شده را به کاربران اطلاع دهد و با براساس مقررات مندرج در ماده بند 21 راساً عمل نماید. "شرکت" در صورت درخواست ، امکان ارائه ترجمه ی این "شرایط" به زبانهای دیگر را نیز دارد. شما بعنوان یک کاربر اقرار، قبول و تایید می نمایید که با رعایت کلیه "شرایط" لازم الاجرا ، مقررات و دستورالعمل ها از این "خدمات" استفاده خواهید کرد.</p>
        </li>
        <li>
            <h3>۲ . تشریح خدمات و سیاست محتوا</h3>
            <p>الف. او ال ایکس نسل  جدید انتشار آگهی های رایگان بر خط (آنلاین)  است. "شرکت" یک فضای مجازی در اختیار کاربران گذاشته و این امکان را فراهم می آورد تا کاربران مطابق با "شرایط" حاکم بر این تارنما (وبسایت) نسبت به عرضه و فروش محصولات خود و یا خرید محصولات ارائه شده اقدام نمایند. در صورت فراهم شدن زمینه پرداخت های اینترنتی توسط شرکتهای خدماتی ثالث در بستر این تارنما (وبسایت) ، این "شرکت" هیچگونه مسوولیتی در قبال چنین خدماتی نخواهد داشت. بنابراین همانطور که متعاقباً  و به تفصیل در ذیل آورده شده ، شما اقرار و تایید می کنید که این "شرکت" هیچگونه نظارت و کنترلی بر معاملات انجام شده در این تارنما (وبسایت) نداشته و در قبال طرفین معاملات هیچگونه مسوولیتی ندارد. شما اقرار، اعتراف و تایید می کنید که با مسوولیت خودتان از این تارنما (وبسایت) و خدمات آن استفاده می کنید.</p>

            <p>ب. شما همچنین اقرار، اعتراف و تایید می کنید که این "شرکت" هیچگونه نظارت و مسوولیتی در قبال موارد ذیل ندارد:- محتوای آگهی ها ، نمایه های اطلاعاتی ، فهرست های کسب و کار و اطلاعات مرتبط با آنها ، پیامهای رد و بدل شده فیمابین کاربران ، رایانامه های (ایمیل های) رد و بدل شده خارج از درگاه (پورتال) این تارنما (وبسایت) و یا هر یک از ابزارهای الکترونیکی و اینترنتی دیگر خواه از طریق این تارنما (وبسایت) و یا تارنماهای (وبسایتهای) اشخاص ثالث دیگری که در ذیل تعریف می شوند ، محصولات و خدمات ارائه شده ، نظرات ، مطالب ارسال شده از سوی کاربران ، هر گونه فایل، تصویر ، عکس ، ویدئو صوتی یا تصویری ، فهرست کسب و کار و اطلاعات مرتبط با آن ، پایگاه داده ها ، و یا هر گونه موارد دیگری که از طریق این تارنما (وبسایت) و خدمات (محتوای) آن قابل دسترسی باشد و یا اینکه در حین استفاده از این تارنما (وبسایت) و خدمات (محتوای) آن در معرض مواردی قرار بگیرید که برای شما توهین آمیز ، زشت ، نادرست ، گمراه کننده و یا به هر نحو دیگری ناپسند و قابل انتقاد باشند. متعاقباً شما اقرار ، اعتراف و تایید می کنید که مسئولیت استفاده از اطلاعات و مطالب و ارزیابی خطرات احتمالی استفاده از این تارنما (وبسایت) و خدمات (محتوای) آن حتی اگر قابل اطمینان نباشد تماماً بعهده خود شما بوده و اینکه این شرکت در هیچ موردی و تحت هیچ شرایطی در قبال هر گونه محتوا و یا هر گونه ضرر و خسارتی که در نتیجه استفاده از محتوای انتشار یافته از طریق رایانامه هایی (ایمیل هایی) که به هر نحوی از انحاء از طریق خدمات این تارنما (وبسایت) ارائه شده باشند ، هیچگونه مسئولیتی ندارد. شما همچنین اقرار، اعتراف و تایید می کنید که این شرکت محتوای ارائه شده کاربران را قبل از انتشار بررسی نکرده و هیچ مطلبی را نیز تایید یا تکذیب نمی کند. لیکن این شرکت صرفاً به صلاحدید خود حق حذف یا جابجا کردن هر یک از محتوای انتشار یافته در این تارنما (وبسایت) را برای خود حفظ می کند ، خواه محتوای حذف شده ناقض شرایط و مقررات بوده باشد و خواه به هر دلیل دیگری که این شرکت صلاح بداند. از طرفی این تارنما (وبسایت) و محتوای در دسترس آن ممکن است پیوند یا پیوندهایی (لینک) به تارنماهای (وبسایتهای) ثالث (تارنماهای اشخاص ثالث) دیگرداشته باشد که با این شرکت هیچگونه ارتباطی نداشته و ندارند. در صورتیکه به تارنماهای (وبسایتهای) ثالث مراجعه کنید ، شما تحت شرایط و مقررات و سیاستهای حاکم بر تارنماهای (وبسایتهای) ثالث قرار خواهید گرفت. این شرکت هیچ تعهد و تضمینی در قبال صحت اطلاعات موجود در تارنماهای ثالث ندارد و مسئولیت پی آمدها و مخاطرات احتمالی استفاده شما از تارنماهای دیگر تماماً بعهده خودتان است. این شرکت هر گونه مسئولیتی را در این خصوص از خود سلب و ساقط می نماید.</p>

            <p>پ. شما اقرار، اعتراف، موافقت و تایید می نمایید که فقط شخص خودتان مسئول محتوای منتشر شده یا انتقال یافته از طریق خدمات مرتبط با این تارنما و همچنین پیامدهای ارسال، انتقال و انتشار آن می باشید. بالاخص شما شخصاً مسئول کلیه محتوای بارگذاری شده (آپلود شده) و رایانامه (ایمیل) و هر گونه محتوای دیگر توسط خودتان در این تارنما هستید. در خصوص محتوای منتشر یا انتقال داده شده در بستر خدمات این تارنما شما بعنوان یک کاربر اقرار و اعتراف و موافقت و تایید می نمایید که: 1) شما مالک و یا صاحب و یا دارای مجوز/مجوزها و یا حقوق و یا رضایت برای استفاده از محتوای ارائه شده در بستر خدمات این تارنما هستید. این موارد شامل کلیه حقوق مرتبط با هر گونه حق ثبت اختراع ، نشانه های تجاری ، رموز تجاری ، حق طبع و نشر و یا هرگونه حق مالکیت مرتبط با مفاد منتشر شده در این تارنما می باشد که مطابق با شرایط و مقررات حاکم بر این تارنما و با استفاده از خدمات آن در بستر آن منتشر می شود. مضافاً شما به این شرکت اختیار تام می دهید که مطابق شرایط حاکم بر استفاده از خدمات این تارنما (وبسایت) بر فعالیت شما و مطالب و محتوای ارائه شده توسط شما ، نظارت کامل داشته باشد. 2) شما دارای مجوز و یا رضایت نامه کتبی از هر شخص حقیقی یا حقوقی هستید که نام ، تصویر واطلاعات مرتبط با آن شخص حقیقی یا حقوقی را در محتوی آگهی خود منتشر کرده اید. انتشار هر گونه محتوا الزاماً می بایستی مطابق با مقررات حاکم بر این تارنما (وبسایت) باشد و مادام که آگهی شما منتشر می شود حق مالکیت و حق نشر محتوای آگهی لزوماً باید نزد شما باقی باشد. علاوه براین شما اقرار، اعتراف ، موافقت و تایید می نمایید که کلیه حقوق مرتبط با هر گونه محتوای ارائه شده توسط شما در این تارنما پس از انتشار به این شرکت واگذار می شود. این موارد شامل حقوق مرتبط با مجوزهای بی قید و شرط ، یا دائمی، یا با و بدون حق تالیف ، یا غیر انحصاری ، یا دارای حق امتیاز عمومی و آزاد ، یا تحت امتیاز (لیسانس)، یا قابل انتقال برای استفاده و تکثیر و توزیع و بازتولید و انتشار و تالیف و اجراء ، در کلیه کشورهای جهان می باشند حتی اگر این حقوق و انتشار محتوای شما با بخشی یا کل خدمات این تارنما و یا زیرمجموعه های آن چه در حال و چه در آینده مرتبط باشند ، خواه این موارد از قبل شناخته شده و یا در آینده ایجاد شوند. متعاقباً شما به هر یک از کاربران این تارنما اجازه و مجوز غیرانحصاری برای دسترسی به محتوای آگهی تان در بستر این تارنما اعطا می کنید ، هر چند که این اختیار و مجوز پس از پاک یا حذف شدن محتوای آگهی تان کن لم یکن تلقی خواهد شد.</p>

            <p>ت) این شرکت (او ال ایکس) هیچیک از محتواها، نظرات و توصیه های ارائه شده در بستر این تارنما را تایید نمی نماید. این شرکت موکداً اعلام می دارد که هیچگونه مسئولیتی در ارتباط با محتوای منتشر شده توسط کاربران نداشته و ندارد. این شرکت کلیه فعالیت هایی که ناقض حق نشر و تالیف و مالکیت معنوی هستند را ممنوع اعلام کرده و صرفاً به صلاحدید خود حق دارد هر گونه محتوایی که ناقض این حقوق باشند را حذف کند. علاوه برآن این شرکت حق حذف هر گونه محتوا را بدون هیچگونه اطلاع قبلی برای خود حفظ می نماید. این شرکت حتی می تواند اجازه دسترسی متخلفین و افرادی که مکرراً ناقض مقررات حاکم بر این تارنما هستند را نیز لغو نماید. برای رفع ابهام و توضیحاً نقض کننده مکرر به فردی دلالت می شود که بیش از دو بار در خصوص موارد ناقض مقررات این تارنما به وی هشدار یا ابلاغ داده شده و یا بیش از دوبار محتوای وی از بستر این تارنما حذف شده باشد. صرف نظر از موارد فوق ، این شرکت صرفاً بنا به صلاحدیدد خود حق دارد در خصوص تناسب و تطابق محتوای ارائه شده با مقررات حاکم بر این تارنما و مقررات حاکم بر کشور جمهوری اسلامی ایران و قانون حق نشر و تالیف و مالکیت معنوی تصمیم گیری نماید. بعنوان نمونه این موارد می توانند شامل محتوای زشت و ناپسند ، مغایر با شئونات اسلامی ، مستهجن ، افترا آمیز و یا قانوناً ممنوع و توهین آمیز باشند. این شرکت (او ال ایکس) مجاز است هر زمان که صلاح بداند و بدون اطلاع قبلی و تنها به صلاحدید خود چنین محتوایی را حذف کرده و اجازه دسترسی کاربر برای بارگذاری (آپلود) چنین محتوایی را نیز مسدود نماید.</p>
        </li>
        <li>
            <h3>۳.  محصولات و خدمات:</h3>
            <p>شما بعنوان یک کاربر موافقت خود مبنی بر انتشار محتوی در گروههای تعریف شده ذیل را اعلام می نمایید: -</p>

            <h4>لوازم خانگی ،  مبلمان ، حیاط و باغ</h4>
            <ul>
                <li>مبلمان</li>
                <li>وسائل تزئینی</li>
                <li>لوازم خانگی برقی</li>
                <li>قالی و قالیچه</li>
                <li>لوازم دیگر خانگی ، مبلمان ، حیاط و باغ</li>
            </ul>
            <h4>صنعت ، کشاورزی</h4>
            <ul>
                <li>ساخت و ساز، تجهیزات</li>
                <li>وسایل ، ابزار و ماشین آلات</li>
                <li>کشاورزی</li>
                <li>آگهی های دیگر از صنعت و کشاورزی</li>
            </ul>
            <h4>خدمات- کسب و کار</h4>
            <ul>
                <li>استخدام</li>
                <li>جویای کار</li>
                <li>خدمات</li>
                <li>آموزش و یا تدریس</li>
                <li>کارهای دیگر و متفرقه</li>
            </ul>
            <h4>لوازم الکترونیکی</h4>
            <ul>
                <li>کامپیوتر، لپ تاپ</li>
                <li>تلویزیون ، صوتی ، تصویری</li>
                <li>فیلمبرداری و عکاسی ، تجهیزات</li>
                <li>کنسول ، بازی ویدئویی و آنلاین</li>
                <li>پرینتر، اسکنر</li>
                <li>خدمات تعمیر</li>
                <li>تجهیزات الکترونیکی دیگر</li>
            </ul>
            <h4>وسایل نقلیه</h4>
            <ul>
                <li>خودرو</li>
                <li>قطعات یدکی ، وسایل جانبی</li>
                <li>موتورسیکلت</li>
                <li>وسایل نقلیه‌ تجاری ، باربری</li>
                <li>اجاره‌ تاکسی‌ و خودرو</li>
                <li>وسایل نقلیه دیگر</li>
            </ul>
            <h4>املاک</h4>
            <ul>
                <li>اجاره‌ ، خانه و آپارتمان</li>
                <li>فروش ، خانه و آپارتمان</li>
                <li>زمین</li>
                <li>اجاره موقت ، اجاره در تعطیلات</li>
                <li>املاک اداری و تجاری</li>
                <li>املاک دیگر</li>
            </ul>
            <h4>موبایل (تلفن همراه) – تبلت (لوح) </h4>
            <ul>
                <li>گوشی تلفن ، گوشی موبایل</li>
                <li>تبلت ، آیپد</li>
                <li>سیم کارت</li>
                <li>کارت تلفن</li>
                <li>لوازم جانبی</li>
                <li>موبایل ها ، تبلت های دیگر</li>
            </ul>
            <h4>مد ، زیبایی</h4>
            <ul>
                <li>لباس ، کیف ، کفش</li>
                <li>ساعت ، جواهر، زیورآلات</li>
                <li>بهداشتی و زیبایی</li>
                <li>لوازم نوزاد و کودک</li>
                <li>لباس عروسی</li>
                <li>لوازم دیگر مد و زیبایی</li>
            </ul>

            <h4>ورزش ، هنر، سرگرمی و فراغت</h4>
            <ul>
                <li>کتاب</li>
                <li>آلات موسیقی‌</li>
                <li>هنر ، کلکسیون</li>
                <li>کاردستی</li>
                <li>وسایل ورزشی ،  دوچرخه</li>
                <li>بازی و اسباب بازی</li>
                <li>لوازم دیگر ورزشی ،  هنر ، سرگرمی و فراغت</li>
            </ul>
        </li>
        <li>
            <h3>۴. رفتار کاربران</h3>
            <p>شما اقرار، اعتراف ، موافقت و تایید می  نمایید که هیچ گونه محتوایی که به هر نحوی از انحاء شامل موارد زیر باشد را در این تارنما (وبسایت) و یا از طریق رایانامه (ایمیل) منتشر نخواهید کرد:</p>

            <h3>- هر آنچه که ناقض قانون باشد؛</h3>
            <ul>
                <li>هر آنچه که مشمول حق تالیف، حق نشر، حق ثبت اختراع ،  حق نشانه های تجاری، حقوق مرتبط  با رموز تجاری، و یا هر محتوای دیگری که مرتبط با حقوق اشخاص ثالث، از جمله هر آنچه مشمول حقوق خصوصی و عمومی باشد مگر اینکه شما مالک این حقوق باشید و یا این که از مالک حقوق اجازه یا مجوز کتبی انتشار چنین مطالبی را داشته باشید که متعاقباً با انتشار محتوی تمامی حقوق اعطا شده در آن مجوز یا مجوزها را در اختیار این شرکت (او ال ایکس) قرار می دهید؛</li>

                <li>کلیه مواردی که ناقض هر گونه حقوق مالکیت معنوی باشد و یا جزو مواردی باشد که شما اجازه استفاده از آن را نه با قرارداد و نه به امانت داشته باشید ؛</li>

                <li>هر آنچه که دارای محتوای مضر، آزار دهنده، غیر قانونی، تهدیدآمیز، اذیت کننده ، افترا آمیز، مستهجن، تهمت آمیز، تجاوز به حریم خصوصی و یا حقوق دیگران یا آسیب زننده باشد و یا به هر نحوی از انحاء به حقوق افراد زیر سن قانونی آسیب بزند؛</li>

                <li>هر آنچه که دارای محتوای آزار دهنده، تحقیر کننده ، تهدید آمیز  یا نفرت آمیز نسبت به یک فرد یا گروهی از افراد بر اساس مذهب، جنسیت ، نژاد، قومیت ، سن و یا معلولیت باشد؛</li>

                <li>کلیه مواردی که ناقض قوانین کار بوده از جمله مواردی که گزینش و انتخاب متقاضیان کار را بر اساس نژاد ، رنگ ، مذهب ، جنسیت، ملیت ، سن و یا معلولیت درخواست کننده درمحتوای آگهی ممنوع اعلام کرده باشد؛ </li>

                <li>کلیه مطالب و مواردی که بدون داشتن رضایت کتبی از اشخاص ثالث و حاوی اطلاعات شخصی یا شناسایی آنان باشد ؛</li>

                <li>معرفی خود به جای فرد یا شرکت یا اداره یا سازمان یا نهاد دیگر و خصوصاً معرفی خود بعنوان یکی از کارکنان این شرکت (او ال ایکس) و یا هر گونه اظهارات غلطی که به هر نحوی از انحاء خواه عمدی یا سهوی اینگونه تلقی شده و یا وانمود کند که شما به یک فرد یا شرکت یا اداره یا سازمان یا نهادی وابستگی دارید؛</li>

                <li>کلیه مطالب و مواردی که نادرست، فریبنده، گمراه کننده ، ظاهری غلط انداز، و یا برای دام گستردن و کلاهبرداری برای بازاریابی باشد؛</li>

                <li>کلیه محتواهایی که حاوی "طرح های بازاریابی هرمی (Pyramid Schemes)"، "بازاریابی شاخه ای و وابسته (Affiliate Marketing)" ، "شناسه های معرف پیوندهای اینترنتی (Link Referral Code)" ، رایانامه های (ایمیل های) ناخواسته (Junk Email)" ، "هرزنامه ها (Spam)"، "نامه های زنجیره ای (Chain Letters)"، و یا تبلیغات ناخواسته (Unsolicited) با ماهیت تجاری باشند؛</li>

                <li>محتوایی که حاوی هر نوع آگهی یا تبلیغاتی باشد که (۱) در بخش ها یا گروه هایی از این تارنما منتشر شده ولی برای آن گروه در نظر گرفته نشده است  و یا (۲) مبنی بر ارسال رایانامه (ایمیل) به آن دسته از کاربرانی باشد که قبلاً درخواست کرده اند با آنها در هیچیک از موارد خدماتی  یا بازرگانی تماس حاصل نشود ؛</li>

                <li>کلیه مواردی که حاوی پیوندهایی (لینک هایی) به خدمات تجاری و تارنماهای (وبسایت های) ثالث باشد ، به جز مواردی که به طور خاص از سوی این شرکت (او ال ایکس) مجوز داشته باشند؛</li>

                <li>تبلیغ هر نوع کالا یا خدمات غیر قانونی و یا اقدام برای فروش هر گونه کالاهای ممنوع یا محدود براساس قوانین حاکم و جاری جمهوری اسلامی ایران ؛</li>

                <li>نرم افزارهای حاوی ویروس و یا هر شناسه رایانه ای (کد کامپیوتری)  دیگر، فایل ها و یا برنامه های طراحی شده برای قطع، تخریب  و یا محدود کردن هر نوع نرم افزار یا سخت افزاریا تجهیزات ارتباطات از راه دور؛</li>

                <li>کلیه مواردی که موجب اختلال و برهم زدن مکاتبات فیمابین توسط حملات گسترده رایانامه ای (ایمیلی) از جمله ارسال بیشمار رایانامه می شود که جریان طبیعی رد و بدل کردن اطلاعات را مختل نموده  ، بنحوی که توانایی کاربران دیگر برای استفاده از خدمات این تارنما را تحت تاثیر قرار داده و محدود نماید؛ </li>

                <li>به کار گرفتن رایانامه های (ایمیلهای) گمراه کننده و یا با عناوین جعلی و یا با تغییر عمدی عناوین بمنظور پنهان کردن منشا ارسال آنها که بهر نحوی از انحاء در بستر این تارنما (وبسایت) منتشر شود؛ </li>

                <li>علاوه بر موارد فوق شما اقرار و اعتراف و موافقت و تایید می نمایید که از انجام اعمال مشروح ذیل نیز خودداری خواهید کرد:</li>

                <li>تماس با کسی که درخواست نکرده با وی تماس برقرار شود یا برقرار کردن هر گونه تماس های ناخواسته  دیگر برای هر گونه مقاصد تجاری، یا استفاده از فناوری ارتباطات برای آزارو اذیت  کاربران و یا هر گونه آزار و اذیت و مزاحمت دیگر؛</li>

                <li>درج هر گونه  اظهار نظر و یا ارسال مطالب افترا آمیز و یا توهین آمیز و یا علیه اشخاص دیگر؛</li>

                <li>جمع آوری اطلاعات شخصی دیگر کاربران یا دیگر اشخاص حقیقی و حقوقی برای مقاصد تجاری یا غیرقانوی؛</li>

                <li>استفاده از ابزارهای جمع آوری اطلاعات خودکار نظیر: عنکبوت ها (Spiders) ، ربات ها (Robots) ، خزنده ها (Crawlers)، ابزارهای داده کاوی یا تهاجم اطلاعاتی (Date Mining Tools) و یا هر یک از ابزارهای مشابه دیگر که برای دریافت (Download) و یا دسترسی به اطلاعات  خدمات این تارنما به غیر از موتورهای جستجوی اینترنت ( نظیرگوگل) و یا فایل های عمومی و غیر تجاری (مثل archive.org) که با استاندار تعریف شده این شرکت تحت عنوان robots.txt منطبق باشند؛ </li>

                <li>ارسال مطالبی که به هر نحوی از انحاء برای حوزه جغرافیایی محل انتشار نباشد و یا هیچ ارتباطی با محدوه محل انشار آن نداشته باشد و یا ارسال مطالب یکسان و شبیه به هم که به دفعات ارسال شده باشد و یا هر گونه عملیاتی که باعث اختلال در زیرساختهای این تارنما گردد. </li>

                <li>ارسال و انتشار یک کالا یا خدمات مشابه دربیش از یک گروه طبقه بندی شده و یا در بیش از یک منطقه شهری؛</li>

                <li>تلاش برای دسترسی بدون مجوز به سیستم های رایانه ای تحت مالکیت یا کنترل این شرکت (او ال ایکس) و یا  مشارکت در هر فعالیت دیگری که باعث اختلال در کارایی و  کاهش کیفیت و ایجاد اختلال درعملکرد  این تارنما و یا خدمات آن شود ؛</li>

                <li>و یا استفاده از هر نوع دستگاه خودکار و یا برنامه رایانه ای که گاهی بعنــوان "ابزار پرچم گذاری" (Flagging Tools) شناخته می شوند و امکان استفاده از سیستم پرچم گذاری این تارنما را بطور خودکار و نه بصورت دستی و فردی فراهم می آورند و همچنین استفاده از هر گونه ابزارهای پرچم گذاری دیگر که پیامهای تحت آگهی های رقبای تجاری یا اشخاص ثالث را حذف کرده و یا بهر دلیلی و با سوء نیت نسبت به حذف پیامهای تحت آگهی های پرچم گذاری شده یا نشده اقدام نماید که مغایر با شرایط استفاده از خدمات این تارنما و یا قوانین و مقررات حاکم باشد؛ </li>

                <li>استفاده از هر نرم افزار خودکار یا دستگاهی که امکان ارسال خودکار آگهی بر بستر این تارنما را فراهم آورد که بدون دخالت یا عملکرد یک شخص حقیقی باشد ( یک " دستگاه ارسال خودکار" ) و بطور کل استفاده از هر گونه دستگاه ارسال خودکاری  که در فواصل زمانی مشخص یا متناوب نسبت به ارسال فله ای و دسته ای مطالب یا آگهی ها اقدام نماید؛</li>
            </ul>
        </li>
        <li>
            <h3>۵. پرداخت هزینه آگهی</h3>
            <p>در حال حاضر انتشار مطلب مجانی است. این شرکت ممکن است در آینده برای درج محتوا و برخی از بخش هایی از خدمات خود هزینه دریافت کند.</p>
        </li>
        <li>
            <h3>۶. نمایندگان انتشار </h3>
            <p>اختصاراً واژه " نمایندگی پخش آگهی" اشاره به اشخاص حقیقی یا حقوقی ثالثی دارد که خدمات انتشار آگهی و محتوا را از طرف دیگران انجام می دهند. این شرکت فعالیت چنین نمایندگی هایی را بصورت مستقیم یا غیر مستقیم ممنوع اعلام می کند مگر آنکه این نمایندگی ها از این شرکت اجازه نامه رسمی و کتبی دریافت کرده باشند. علاوه بر این نمایندگی های پخش آگهی ، مجاز نیستند که به نیابت از اشخاص دیگرخواه مستقیم یا غیر مستقیم هیچگونه آگهی یا محتوایی منتشر کنند و یا برای چنین مقاصدی از خدمات این تارنما استفاده کنند مگر اینکه از این شرکت اجازه نامه رسمی وکتبی دریافت کرده باشند.</p>
        </li>
        <li>
            <h3>۷.  دسترسی به خدمات</h3>
            <p>این شرکت (او ال ایکس) یک مجوز محدود، قابل فسخ و غیر انحصاری برای دسترسی و استفاده از خدمات آن برای استفاده شخصی به شمــا ارائه می دهد. مجوز ارائه شده در این سند هیچ یک از موارد زیر را شامل نمی شود : (الف)  دسترسی و یا استفاده از خدمات این تارنما از طریق نمایندگی های پخش آگهی؛ (ب) جمع آوری، تجمیع ، کپی برداری، نسخه برداری، نمایش و استفاده بخشی از این خدمات ،هرگونه استفاده از داده کاوی (Data Mining)، ربات ها (Robots)، عنکبوت ها (Spiders) و یا هر نوع ابزار مشابه دیگر بمنظور جمع آوری و استخراج داده ها و برای هر مقصودی، مگر اینکه به صراحت از سوی این شرکت برای انجام چنین عملیاتی مجوز رسمی و کتبی صادر شده باشد و یا در ذیل مقررات و شرایط استفاده از این تارنما آورده شده باشد. علیرغم این ، موتورهای جستجوی اینترنتی برای مصارف عمومی و آرشیوهای عمومی غیر تجاری  که تنها هدفشان جمع آوری  اطلاعات  و نمایش پیوندهایی (لینک هایی) به خدمات این تارنما می باشد و تنها به این شرط که هر کدام  دارای یک نشانی پروتکل اینترنتی ثابت (Stable IP) و یا محدوده آدرس هایی (IP’s) باشند که براحتی قابل شناسایی بوده و با استاندارد درون ساختاری robots.txt این تارنما مطابقت داشته باشند ؛ امکان انجام فعالیت های مشروح ذیل (ب) این بند را دارند. این استثناء شامل موتورهای جستجوی عمومی اینترنتی یا هر تارنمایی نمی شود که در زمینه آگهی های تبلیغاتی و یا زیر مجموعه خدمات آگهی نظیر مسکن ، فروش کالا ، کاریابی ، خدمات ، آگهی های شخصی و یا هر گونه آگهی تبلیغاتی طبقه بندی شده دیگر فعالیت داشته باشد. مجوز اعطاء شده در این بخش به شما اجازه نمایش آگهی و یا  ایجاد یک پیوند (Hyperlink) در تارنمای (وبسایت) خودتان را هم شامل می شود مادام که آگهی شخصی شما برای مقاصد غیرتجاری و اطلاع رسانی باشد. (مثلاً برای استفاده در وبلاگهای شخصی و یا رسانه های بر خط شخصی). در صورتی که تعداد کل آگهی ها یا پیوندهای نمایش داده شده در تارنمای خودتان بیش از نود و نه مورد باشد در آنصورت استفاده شما از خدمات این تارنما تخلف بوده و غیرقانونی تلقی خواهد شد مگر آنکه این شرکت کتباً اجازه چنین استفاده ای را به شما داده باشد. شما همچنین امکان ایجاد یک فراپیوند (Hyperlink) را در صفحه خانه تارنمای خودتان دارید مادام که این پیوند به نمایندگی از طرف این شرکت (او ال ایکس)، یا کارکنان آن یا نمایندگی های وابسته به آن نباشد و یا بیانگر تصویری غلط ، مبهم، گمراه کننده ، زشت و توهین آمیز از این شرکت نباشد. این شرکت (او ال ایکس) ممکن است بخشی از خدمات خود را بصورت آر اس اس (RSS) بمنظور جانمایی آر اس اس شما در تارنماها یا وبلاگهای شخصی تان و یا مشاهده آگهی شما از طریق نرم افزارهای خبرخوان اشخاص ثالث ارائه نماید. این شرکت (او ال ایکس) به شما اجازه می دهد از محتوای آر اس اس در تارنما یا وبلاگ شخصی تان برای دریافت چکیده گزارش ها و پیوندهای مرتبط استفاده کنید مشروط به اینکه: (الف) استفاده شما از آر اس اس برای مصارف شخصی و غیر تجاری باشد ، (ب) هر عنوان گنجانده شده در آر اس اس بطور صحیح به آگهی اصلی منتشر شده در بستر خدمات این تارنما ، پیوند داشته و کاربران را در صورت کلیک روی پیوند به آگهی اصلی بازگرداند. (پ) نحوه استفاده و ارائه شما بگونه ای باشد که بوضوع نشان دهد که منبع اصلی آر اس اس این شرکت (او ال ایکس) است، (ت)  استفاده و یا نمایش آر اس اس بیانگر آن نباشد که این شرکت (او ال ایکس) هیچیک از نظرات ، ایده ها ، تارنما ها ، محصولات یا خدمات اشخاص ثالث را تایید یا ترویج می نماید. (ث) و اینکه شما مجاز به انتشار یا توزیع مجدد آر اس اس نمی باشید. (ج) و استفاده شما نباید موجب کاهش کارآیی یا عملکرد این تارنما (وبسایت) شود. این شرکت کلیه حقوق مرتبط با محتوی هر گونه آر اس اس ارائه شده در این تارنما را برای خود محفوظ داشته و می تواند محتوای هر آر اس اس را هر زمان که صلاح بداند و بدون اطلاع قبلی حذف کرده و به نمایش و ارائه آن خاتمه دهد. استفاده خارج از محدوده خدمات مجاز ارائه شده در بستر این تارنما و شرایط حاکم برآن ، موجب فسخ آنی اجازه و مجوز اعطا شده به شما برای استفاده از آن خواهد بود. شما ملزم به اخذ مجوز کتبی از این شرکت هستید چنانچه بخواهید به هر یک از موارد ذیل اقدام کنید: جمع آوری ، تکثیر،  نسخه برداری، کپی برداری ، الحاق،  شبیه سازی ، نمایش ، استفاده بخشی از خدمات یا محتوای برای مقاصد دیگر (از جمله هر گونه اهداف تجاری) حتی اگر در ذیل این بند آورده نشده باشد.</p>

        </li>
        <li>
            <h3>۸. اعلام موارد نقض وشکایات</h3>

            <p>در صورتی که شما مالک حق طبع و نشر و یا نماینده صاحب حق مزبوربوده  و براین باور هستید که محتوای استفاده شده توسط هر کاربری و یا هر محتوای دیگری در این تارنما ناقض حق طبع و نشر شماست بنابراین می توانید شکایت خود را با ارائه اطلاعات زیر به واحد حقوقی به نشانی رایانامه <a href="mailto:legal@olx.ir">legal@olx.ir</a> ارسال کنید:-</p>

            <p>۱)  امضای مسلم الصدور دستی یا الکترونیکی نماینده مجاز صاحب حق انحصاری طبع و نشر که مدعی نقض است ؛</p>

            <p>۲) مدارک مستند اثر یا آثار تحت حق طبق و نشر که مدعی نقض آن شده اید حتی اگر چندین اثر ثبتی تحت یک عنوان در یک تارنما آورده شده باشند. شما می توانید کلیه موارد نقض را تحت یک شکایت عنوان کنید. </p>

            <p>۳) مدارک مستند مواد ، محتوی یا آثاری که مدعی نقض حقوق آن شده اید و درخواست حذف یا غیرفعال کردن آنها را دارید بنحوی که مستندات ارائه شده برای این شرکت قابل استعلام و تبیین باشند.</p>

            <p>۴) اطلاعات کامل شخصی صاحب حقوق یا آثار که امکان تماس این شرکت را با وی فراهم آورد نظیر: نشانی پستی ، شماره تلفن و در صورت امکان رایانامه (ایمیل).</p>

            <p>۵۵) صدور و ارائه  یک اظهارنامه مبتنی بر آنکه ، شما براین باور و اعتقاد هستید که محتوای مورد شکایت با اجازه صاحب حقوق یا نماینده قانونی وی یا نص قانون نبوده است.</p>

            <p>۶) صدور و ارائه یک اظهارنامه مبتنی بر آنکه اطلاعات مندرج در متن شکایت صحت داشته و شهادت می دهید که شما قانوناً از طرف صاحب حق طبع و نشر برای رسیدگی به موضوع تخلف منصوب شده اید.</p>
        </li>
        <li>
            <h3>۹. حق مالکیت معنوی</h3>

            <p>شما اقرار و تایید می نمایید که بجز آن بخش از محتوا که به شما بعنوان یک کاربر تحت "بند 2- پ مقررات" اجازه استفاده از آن داده شده ، این شرکت (او ال ایکس) بدون هیچ محدویتی مالک کلیه محتوای این تارنما (وبسایت) بوده و حقوق مربوطه تحت قانون حق طبع و نشر و مالکیت معنوی برای صاحب آن محفوظ است صرف نظر از اینکه در کدام حوزه قضایی یا جغرافیایی به ثبت رسیده و یا تحت پوشش باشد. مواد ، محتوا و علائم مورد نظر شامل هر یک از موارد ذیل می شوند: متن، نرم افزار، نوشتار، گرافیک ، عکس ، تصویر، صدا، موسیقی ، ویدئو ، نماهنگ، (مواد) ، برند ، لوگو ، نام انحصاری ، نام تجاری، علائم تجاری و خدماتی، (علائم). کلیه مواد ، مطالب و محتوای ارائه شده در این تارنما همان است که هست (As Is) و فقط برای اطلاع و استفاده شخصی شما می باشد و بدون کسب اجازه کتبی صاحبان آن نمی توانید آنها را در هیچیک از موارد ذیل استفاده کنید: نسخه برداری (کپی) ، تکثیر، توزیع ، انتقال ، پخش رسانه ای ، نمایش ، فروش و حراج ، اعطای مجوز  و یا هر نوع استفاده دیگری که بدون اجازه صاحب و یا مالک آن محتوا باشد. این شرکت (او ال ایکس) کلیه حقوق مربوط به این تارنما و مواد آنرا برای خود محفوظ می دارد. متعاقباً شما اقرار، موافقت و تایید می نمایید که در هیچ موردی اقدام به استفاده ، نسخه برداری (کپی) و توزیع هر یک از مواد این تارنما نخواهید کرد بجز مواردی که مجاز به استفاده از آن هستید و همچنین اقدام به استفاده ، نسخه برداری (کپی) و توزیع مواد و محتوای اشخاص ثالث منتشر شده در بستر این تارنما برای مقاصد تجاری نخواهید کرد. در صورتی هر یک از مواد یا محتوای این تارنما را برای مصرف شخصی خودتان چاپ (پرینت) یا ذخیره (دانلود) نمودید ، در آنصورت ملزم به حفظ و نگهداری حق طبع و نشر و مالکیت آن خواهید بود. شما همچنین اقرار، اعتراف ، موافقت و تایید می نمایید که بخشهای امنیتی این تارنما و بخشهایی که عملکرد استفاده یا کپی برداری مواد و محتوا را محدود کرده و یا محدودیت استفاده از تارنما و محتوا را مدیریت می کنند تحت هیچ شرایطی دور نزده و غیرفعال نکرده و در روند کارآیی آنها اختلال ایجاد نخواهید کرد. خدمات ارائه شده در این تارنما کاملاً تحت قانون حق طبع و نشر و تالیف و همچنین تحت کلیه قوانین مرتبط داخلی و بین المللی قرار دارند. هر گونه محتوای نمایش داده شده و یا ارائه شده در بستر خدمات این تارنما نیز بعنوان یک اثرجمع آوری شده یا گرد آوری شده تابع قانون طبع و نشر و همچنین کلیه قوانین مرتبط داخلی و بین المللی می باشند. هر گونه تکثیر ، تغییر ، ایجاد آثار مشابه حتی همانند بخشهایی از این تارنما ، توزیع مجدد این تارنما یا مواد و محتوای آن و همچنین آثار جمع آوری شده یا گرد آوری شده در آن اکیداً ممنوع است. کپی برداری یا تکثیر این تارنما و مواد و محتوای آن حتی بخشی از آن بر روی پایانه ها (سرورها) یا مکانهای دیگر بمنظور تکثیر و توزیع مجدد اکیداً ممنوع است. علاوه بر آن، شما اقرار و موافقت و تایید می نمایید که مواد و محتوای ارائه شده در بستر این تارنما را بازتولید ، شبیه سازی و یا کپی برداری ننموده و کلیه آیین نامه های مربوط به حفظ و رعایت حق طبع و نشر و تالیف را محترم شمرده و از آنها اطاعت می نمایید. شما اجازه ندارید که هیچگونه اقدامی برای تغییر ، تفکیک ، مهندسی معکوس (Reverse Engineer) و یا تجسس و کشف رمز شناسه های (Source Code) این تارنما کنید. ضمن تاکید مجدد کلیه موارد فوق، شما اقرار، موافقت و تایید می نمایید که تحت هیچ شرایطی از هیچیک از بخشهای این تارنما و خدمات آن برای بازتولید ، شبیه سازی ، کپی برداری ، فروش ، بازفروش و بهره برداری برای مقاصد تجاری استفاده ننمایید. نام و علامت تجاری "او ال ایکس (OLX)" در حوزه های قضایی متعددی به ثبت رسیده است.</p>
        </li>
        <li>
            <h3>۱۰. مطالب ارسالی کاربران و اقرارنامه</h3>
            <p>شما آگاه و مطلع هستید که با استفاده از این تارنما در معرض محتوای منابع گوناگون قرار خواهید گرفت و اینکه این شرکت (او ال ایکس) هیچگونه مسئولیتی در قبال صحت ، سودمندی ، ایمنی و یا حق مالکیت معنوی محتوای مربوطه نداشته و ندارد و شما کلیه مسئولیت های استفاده از این تارنما و محتوای آنرا بعهده گرفته و می پذیرید. علاوه برآن شما آگاهانه تایید می نمایید که ممکن است در معرض محتوایی قرار بگیرید که نادرست ، توهین آمیز،زشت ، قابل انتقاد و افترا آمیز باشند و در این خصوص ضمن عقد خارج لازم  و اسقاط کافه خیارات خصوصاً خیار غبن ولو فاحش باشد حق هر گونه ادعا یا شکایتی را نیز از این شرکت (او ال ایکس) از خود سلب و ساقط می نمایید.</p>
        </li>
        <li>
            <h3>۱۱. مصونیت ( تضمین جبران خسارات احتمالی)</h3>
            <p>شما اقرار و موافقت و تایید می نمایید که این شرکت (او ال ایکس) و کلیه کارکنان ، شرکتهای وابسته ، جانشینان ، صاحبان حقوق ، عوامل و نمایندگان ، تامین کننده های خدمات، کارمندان ، مدیران و کلیه منسوبین به آنرا در مقابل هر گونه ادعا ، هزینه ، شکایت ، خسارت ، ضرر ، تعهد ، خواسته ، بدهی منجمله هزینه های وکالت ناشی از موارد فوق بهر نحوی از انحاء مورد حمایت و مصونیت قرار داده و کلیه غرامتهای احتمالی در خصوص هر یک از موارد ذیل را پرداخت خواهید کرد. (الف) استفاده یا دسترسی شما به این تارنما و یا خدمات آن ؛ (ب) تخطی شما در نقض هر یک از شرایط استفاده از این تارنما (پ) تخطی شما در نقض حقوق اشخاص ثالث ازجمله حق طبع و نشر و تالیف ، علائم تجاری ، رموز تجاری و یا حریم خصوصی ، (ت) وصول هر شکایتی مبنی بر اینکه محتوای ارائه شده توسط شما موجب آسیب و خسارت به اشخاص ثالث شده باشد. شرایط مندرج در این بند که شامل دفاع حقوقی و مصونیت از این شرکت توسط شما می باشد همواره بقوت خود باقی می مانند حتی اگر این شرایط و مقررات اصلاح و یا منقضی شوند و یا استفاده شما از این تارنما یا خدمات آن خاتمه یافته باشد.</p>
        </li>
        <li>
            <h3>۱۲.  سیاست ضد هرزنامه (Spam)</h3>
            <p>شما اقرار، موافقت و آگاهانه تایید می نمایید که ارسال رایانامه های تبلیغاتی ناخواسته (Unsolicited Email Advertisements) و یا هرنوع مکاتبات ناخواسته دیگر به رایانامه این شرکت (او ال ایکس) و یا از طریق سیستم رایانه ای این شرکت اکیداً ممنوع است.  متعاقباً شما تایید و موافقت می نمایید که این شرکت ممکن است هر از چند گاهی بر روند استفاده از رایانامه ها نظارت داشته و این نظارت ممکن است بصورت دستی توسط کارکنان این شرکت و یا نرم افزار پرچم گذاری خودکار بر روی کلید واژه های کلاهبرداری یا هرزنامه ها صورت پذیرد که فیمابین یک کاربر با کاربر دیگر و در سیستم رایانامه ای این شرکت رد و بدل شده باشند. ارتباطات فیمابین شما با هر کاربر دیگری در بستر این تارنما تابع شرایط و مقررات استفاده از این تارنما و خدمات آن است.  استفاده غیرمجاز از سیستم رایانه ای این شرکت (او ال ایکس) تخطی و نقض صریح مقررات و آیین نامه های استفاده ازاین تارنما و خدمات آن است. تخلف و تخطی از مقررات و آیین نامه های فوق الذکر موجب پیگیرد قانونی و تحمل جزای حقوقی و کیفری فرد خاطی و یا عوامل و نمایندگان وی خواهد شد.</p>
        </li>
        <li>
            <h3>۱۳. معاملات با اشخاص حقیقی یا حقوقی</h3>
            <p>شما اقرار، موافقت و تایید می نمایید که این شرکت هیچ مسئولیتی در قبال تعاملات و معاملات شما با هر شخص حقیقی یا حقوقی در این تارنما و خدمات آن نداشته و ندارد که این مورد شامل پرداخت وجه و تحویل کالا یا خدمات و یا هر شرط و ضمانت دیگری که در تعامل فیمابین شما با اشخاص حقیقی یا حقوقی دیگر تعیین و تبیین شده باشند. کلیه معاملات به هر نحوی از انحاء منحصراً فیمابین شما و اشخاص حقیقی یا حقوقی دیگر می باشد. بنابراین شما اقرارو موافقت و تایید می نمایید که این شرکت هیچگونه مسئولیتی در قبال خسارت یا ضرراحتمالی ناشی از تعاملات یا معاملات شما با دیگران ندارد. چنانچه بهر دلیلی اختلافی و یا دعوایی فیمابین طرفین معامله در این تارنما و یا بین کاربران و اشخاص ثالث باشد ؛ شما اقرار و موافقت و تایید می نمایید که این شرکت از هر گونه مداخله در چنین درگیریها یا اختلافات مبری بوده و می باشد.  هر گاه فیمابین شما و یک یا چند کاربر دیگر اختلاف یا دعوایی بروز کند ، شما صراحتاً اعلام و تایید می نمایید که این شرکت ، کارکنان ، کارمندان ، نمایندگان رسمی و جانشینانش طرف دعوی با طرفهای درگیر شما نمی باشند و این شرکت هیچگونه مسئولیتی در قبال هیچ خواسته ، ادعا ، شکایت ، هر نوع خسارات احتمالی (قطعی یا خبطی)، معلوم یا مجهول (نامشخص) ، در حال یا آینده ، مشکوک یا مشهود، آشکار یا پنهان ندارد و شما ضمن عقد خارج لازم کافه خیارات خصوصاً خیار هر گونه ادعا یا شکایت را از خود سلب و ساقط نمودید.</p>
        </li>
        <li>
            <h3>۱۴. محدودیتها و فسخ خدمات </h3>
            <p>شما اقرار و موافقت و تایید می نمایید که این شرکت بنا به صلاحدید خود و هر زمان که لازم بداند ممکن است محدودیتهایی برای استفاده از خدمات اعمال نماید. این محدودیتها شامل: حداکثرمدتی که یک محتوا نگهداری و حفظ می شود ؛ حداکثر تعداد و حجم یک آگهی و پیامهای رایانامه ای و یا هر محتوای دیگری که توسط خدمات ارائه شده این تارنما ذخیره شده وانتقال داده می شوند ؛ و همچنین تناوب دوره زمانی که شما امکان دسترسی به خدمات این تارنما را خواهید داشت.  شما همچنین موافقت و تایید می نمایید که این شرکت هیچ مسئولیتی در قبال حذف یا عدم ذخیره مطالب ارسال و ذخیره شده در این تارنما ندارد. شما موافقت و تایید می نمایید که این شرکت حق اصلاح یا قطع خدمات را در هر زمان و حتی بدون اطلاح قبلی برای خود محفوظ نگه داشته و در قبال شما یا اشخاص ثالث دیگر هیچ مسئولیتی در خصوص اصلاح ، تعلیق و یا قطع خدمات (یا بخشی از آن) ندارد. همچنین این شرکت بنابه صلاحدید مطلق خود این اختیار را دارد که حساب کاربری شما را حذف یا غیرفعال کند و یا رایانامه و درگاه ورودی پروتکل اینترنتی (IP) شما را مسدود کرده و یا دسترسی شما به خدمات این تارنما (یا بخشی از خدمات این تارنما) را قطع کند خواه با دلیل متقن یا حتی بدون هیچ دلیلی و صرفاً اگر این شرکت براین باور باشد که شما مقررات استفاده از این تارنما را نقض کرده اید.  علاوه بر موارد فوق ، شما اذعان و تایید می کنید که در صورت قطع دسترسی شما به این تارنما و یا خدمات آن ، این شرکت هیچگونه مسئولیتی در قبال شما یا اشخاص ثالث دیگر نخواهد داشت. مضافاً اینکه شما موافقت و تایید می نمایید که هیچ تلاشی برای استفاده مجدد از خدمات این تارنما پس از فسخ و قطع دسترسی نخواهید کرد.</p>
        </li>
        <li>
            <h3>۱۵. سلب مسئولیت و ضمانت</h3>
            <p>شما صراحتاً اقراروتایید می نمایید که هر گونه خطر احتمالی استفاده از این تارنما و خدمات آن صرفاً بعهده خود شما می باشد و این خدمات به همین صورت که هست (As Is) ارائه می شود و به همین صورت که قابل دسترسی است (َAs Available) و لاغیر و بدون هیچ ضمانتی. این شرکت کلیه تضامین مرتبط و مشروح ذیل را نیز از خود سلب و ساقط می نماید که شامل: تضامین صریح یا ضمنی، تضمین قابل معامله بودن یا قابلیت فروش داشتن، ضمانت تناسب با اهداف و مقاصد خاص و همچنین عدم نقض هر گونه حقوق انحصاری.
            با عنایت به کلیت قوانین حاکم ، این شرکت وکارکنان ، مدیران ، کارمندان و نمایندگان آن هیچگونه ضمانتی خواه صریح یا ضمنی مبنی بر استفاده از این تارنما و خدمات آن نمی دهند. این شرکت در خصوص صحت و یکپارچگی محتوای این تارنما و یا محتوای تارنماهای اشخاص ثالثی که به این تارنما پیوند زده شده هیچ ضمانتی ارائه نکرده و هیچ مسئولیتی در قبال موارد ذیل ندارد: (1) اشتباهات ، خطاها یا عدم صحت محتوا (2) صدمه شخصی یا صدمه به اموال که ناشی از استفاده از این تارنما و خدمات آن باشد (3) هر گونه دسترسی غیرمجاز یا سوء استفاده از پایگاه داده های ما (Server) و یا دسترسی غیرمجاز به اطلاعات شخصی و یا اطلاعات مالی ذخیره شده در آن (4) هر گونه اختلال و یا توقف انتقال اطلاعات از و یا به این تارنما (5) هر گونه عیب یا خرابی ، ویروس ، تروجان و موارد مشابه دیگر که توسط اشخاص ثالث ممکن است در این تارنما و یا از طریق آن منتقل شود. (6)  هر گونه خطا یا از قلم افتادگی و حذف احتمالی در محتواها و یا ضرر و زیان احتمالی که  در اثر استفاده از محتوای مطالب منتشر شده، ارسال شده توسط رایانامه و یا مخابره شده از طریق این تارنما و یا خدمات آن باشد. این شرکت هیچگونه ضمانت یا مسئولیتی در قبال محصولات یا خدمات تبلیغ شده توسط اشخاص ثالث در این تارنما و یا فراپیوند تارنماهای دیگر (Hyperlinked Websites) در این تارنما ندارد حتی اگر در شکل یک آگهی تبلیغی برخط (Banner) باشد و این شرکت طرف هیچک از معاملات نبوده و هیچ مسئولیتی مبنی بر نظارت بر معاملات انجام شده فیما بین شما و کاربران دیگر و یا اشخاص ثالث ارائه دهنده محصولات و خدمات ندارد. در خصوص خرید کالا یا خدمات از طریق واسطه ها و یا در هر مکانی ، شما باید جانب احتیاط را رعایت نموده و مسایل ایمنی را در نظر بگیرید.</p>
        </li>
        <li>
            <h3>۱۶. سلب مسئولیت</h3>
            <p>این شرکت و یا کارکنان ، مدیران ، کارمندان و نمایندگان آن در هیچ شرایطی مسئولیتی در قبال استفاده شما از این تارنما و خدمات آن نداشته و ندارند. استفاده شما از این تارنما و خدمات آن می تواند بصورت مستقیم یا غیر مسقتیم ، اتفاقی ، ویژه و یا موردی بوده حتی اگر این شرکت امکان خسارات احتمالی را از قبل به شما هشدار داده باشد. خسارات احتمالی ممکن است ناشی از هر یک از این موارد باشد: استفاده یا سوء استفاده از این تارنما و خدمات آن ، عدم امکان استفاده از این تارنما و خدمات آن و یا وقفه ، تعلیق ، اصلاح ، تغییر و یا قطع آن. سلب مسئولیت این شرکت همچنین شامل کلیه مواردی می شود که خسارات وارده از طریق عرضه سایر محصولات یا خدمات پیوند داده شده به این تارنما و یا خدمات آن و یا هرپیوند دیگری باشد و حتی اگر اطلاعات و جزییات آن از طریق این تارنما دریافت و یا منتشر شده باشد. کلیه قوانین مرتبط با سلب مسئولیت برای این شرکت بر این قرارداد جاری هستند. شما همچنین اقرار و تایید می نمایید که این شرکت هیچگونه مسئولیتی در قبال مطالب درج شده توسط کاربران و یا رفتار توهین آمیز ، افترا آمیز و غیرقانونی اشخاص ثالث ندارد و مسئولیت خطرات احتمالی تمامی موارد فوق بعهده خود شما می باشد. خدمات این تارنما از طریق سرور محلی خود مستقر در جزیره کیش و از طریق سرورهای اصلی شرکت در کشورهای آرژانتین و سنگاپور به مشتریان و کاربران عرضه می شود. این شرکت هیچ تضمینی مبنی بر عملکرد این تارنما در حوزه های قضایی و جغرافیایی دیگر ندارد. کسانی که در مناطق یا حوزه های قضایی دیگر از این تارنما و خدمات آن استفاده می کنند اینکار را با تصمیم و اراده شخصی خود گرفته و خطرات احتمالی ناشی از آن را پذیرفته و مسئول رعایت قوانین محلی حاکم بر این تارنما و خدمات آن می باشند.</p>
        </li>
        <li>
            <h3>۱۷.  واگذاری حقوق</h3>
            <p>قوانین و شرایط حاکم بر این تارنما و خدمات آن و همچنین حقوق و مجوزهای اعطا شده در ذیل آن قابل انتقال به شما و یا قابل واگذاری توسط شما بغیر نمی باشد لیکن این شرکت بدون هیچ محدودیتی حق هر گونه انتقال حقوق این تارنما را برای خود محفوظ می دارد. هر گونه انتقال یا واگذاری منافع یا حقوق مندرج در این سند توسط شما کن لم یکن بوده و در حکم عدم است.</p>
        </li>
        <li>
            <h3>۱۸. اهلیت پذیرش شرایط</h3>
            <p>سال سن داشته و یا رضایت نامه کتبی والدین یا سرپرست یا قیم قانونی خود را اخذ کرده اید و بموجب آن تصدیق و تایید می نمایید که از صلاحیت واهلیت  قانونی کامل برای ورود به این تارنما و قبول شرایط ، مقررات ، تعهدات و تضامین آن برخوردار هستید و از تمامی شرایط و قوانین حاکم براین تارنما پیروی خواهید کرد. در هر حال شما اقرار واعتراف و تایید می نمایید که لزوماً بیش از 13 سال سن دارید ، زیرا این تارنما برای استفاده نوجوانان زیر 13 سال نمی باشد.</p>
            <p>قابل توجه کودکان و نوجوانان زیر ۱۳ سال و والدین و سرپرستان و قیم های قانونی
            در صورتی که سن شما کمتر از ۱۳ سال است نباید از این تارنما استفاده کنید. لطفا اطلاعات شخصی خود نظیر نشانی رایانامه (ایمیل)، نام و شماره تماس تان را برای ما ارسال نکنید. در صورتی که مایلید با ما تماس بگیرید ، تنها می توانید از طریق والدین و یا سرپرستان و یا قیم قانونی خود این کار را  انجام دهید.</p>
        </li>
        <li>
            <h3>۱۹. اطلاعات عمومی</h3>
            <p>شرایط استفاده از این تارنما و سیاستهای ابلاغی و منتشر شده در ذیل این سند حاکی از توافق و تایید فیمابین شما و این شرکت بوده و بر استفاده شما از این تارنما و خدمات آن حاکم است. شرایط مندرج فعلی جایگزین کلیه تفاهمات ، پیشنهادها، توافقات و مباحث  پیشین فیمابین طرفین خواه شفاهی یا کتبی می باشد.  طرفین حاکمیت دادگاههای جمهوری اسلامی ایران را بر شرایط حاکم این تارنما به رسمیت می شناسند. عدم توفق بر اعمال یا اجرای هر یک از مندرجات شرایط حاکم بر این تارنما توسط شما بمنزله سلب حق مزبور از این شرکت نمی باشد. چنانچه هر یک از بندها یا مواد شرایط حاکم بر این تارنما توسط دادگاه صالحه محلی باطل اعلام شود حتی اگر مواد مورد نظر مغایر با قوانین آن حوزه قضایی بوده و یا غیرقابل اجرا باشد ، طرفین توافق و تایید نمودند که از دادگاه صالحه محلی بخواهند که شرایط مندرج در این سند را ملاک ارزیابی و تفسیر قرار دهد. چنانچه هر یک از بندها یا مواد شرایط حاکم بر این تارنما باطل ، بی اعتبار ، غیرقانونی و یا غیر قابل اجرا باشد ، الباقی شرایط و مقررات مندرج در این سند بدون هیچ تغییر یا تفسیر مجددی به قوت قانونی خود باقی خواهند ماند. شما اقرار و تایید می نمایید که هر نوع شکایتی در خصوص استفاده شما از این تارنما یا خدمات آن می بایستی حداکثر یکسال پس از وقوع آن مطرح شده باشد لیکن این شرکت می تواند در هر زمان که صلاح بداند نسبت به ثبت شکایت و پیگرد قانونی اقدام نماید. شرایط مندرج در این سند برای طرفین و جانشینان و وارثین آنها لازم الاجرا می باشد.</p>
        </li>
        <li>
            <h3>۲۰. نقض شرایط و تعیین خسارت</h3>
            <p>در صورتی که متوجه نواقصی در شرایط حاکم بر این تارنما و این سند شدید لطفاً موارد مزبور را به رایانامه <a href="mailto:legal@olx.ir">legal@olx.ir</a> ارسال فرمایید. تاخیر یا قصور در پیگرد قانونی متخلفین بمنزله سلب حق پیگرد قانونی آنان نبوده و این شرکت حق پیگرد قانونی متخلفین را برای خود محفوظ می دارد. </p>
        </li>
        <li>
            <h3>۲۱. سیاست حریم شخصی</h3>
            <p><u>نوع اطلاعات جمع آوری شده:</u></p>
            <p>هنگامی که شما از این تارنما بازدید می کنید، این شرکت ممکن است یک سری اطلاعات غیرشخصی نظیر نشانی پروتکل اینترنتی (IP)، نوع سیستم عامل ، نوع مرورگر و یا مشخصات ارائه دهنده سرویس اینترنتی شما را جمع آوری نماید. این اطلاعات موجب شناسایی شما نمی شوند. پس از ثبت نام شما در این تارنما (وبسایت) این شرکت شاید بخشی از اطلاعات شخصی شما را جمع آوری کرده که خودتان آنها را در بخش اطلاعات ثبت نام به سیستم وارد کرده اید نظیر: نام، نشانی رایانامه ای (e-mail) ، نشانی پستی ، شهر ، شناسه پستی و کشور محل سکونت. شما در صورت تمایل می توانید اطلاعات دیگر خودتان را نیز در هنگام ثبت نام ارائه نمایید نظیر: شماره تلفن و نمابر (فاکس)، جنس ، سن و نام شرکت.  در صورتی که شما شماره تلفن خودتان را به سیستم وارد نمایید ، شماره مزبور در عنوان یا متن آگهی شما نمایش داده خواهد شد.  این شرکت حتی ممکن است اطلاعاتی را که کاربران ارائه می نمایند نیز جمع آوری نماید ؛ خواه این اطلاعات مربوط به آگهی ها یا محتوای جدید و یا حذف شده بوده و خواه کلید واژه های جستجو یا گزارش تخلفات (Scam) و مشخصات فروشندگان جدید باشند. ضمن استفاده از این تارنما و هر یک از خدمات آن شما رضایت خود را مبنی بر جمع آوری ، ذخیره و استفاده اطلاعات شخصی خود ، به این شرکت اعلام  می نمایید. علاوه بر آن شما رضایت خود مبنی بر جمع آوری اطلاعات بروزرسانی شده خودتان را نیز به این شرکت اعلام می نمایید.</p>
            <p><u>کوکی ها: (Cookies)</u></p>
            <p>این شرکت می تواند از کوکی ها برای مدیریت استفاده کاربران و همچنین ثبت و ذخیره علائق آنان و متعاقباً ردیابی تاریخ و زمان مرور این تارنما و همچنین سوابق مرورگرشان و نام کاربری استفاده شده و سلایق آنان استفاده نماید. در پاره ای از موارد ، خدمات دهندگان ثالث این شرکت ممکن است از کوکی های این تارنما استفاده نمایند. "کوکی ها" فایل های متنی کوچکی هستند که توسط یک وب سرور به رایانه منتقل می شوند. ما امکان کنترل و دسترسی به کوکی هایی که اشخاص ثالث از آنها استفاده می کنند را نداریم. این سیاست حریم شخصی فقط در خصوص کوکی هایی است که این شرکت استفاده می نماید و شامل کوکی های اشخاص ثالث نیست. خواه در این تارنما ثبت نام کرده یا نکرده باشید این امکان را دارید که استفاده از کوکی ها را در رایانه شخصی خودتان پذیرفته را رد کنید. بطور کلی و معمول شما حتی می توانید مرورگر اینترنتی خود را بنحوی تنظیم کنید که کوکی ها را نپذیرد هرچند که عدم پذیرش کوکی ها امکان دسترسی شما به بخشهایی از این تارنما و خدمات ویژه آنرا محدود می کند. بعنوان مثال ممکن است برای ورود به سیستم و برخی از تراکنش های آن با مشکل یا محدودیت مواجه شوید نظیر: اتاقهای فکر و گفتگو و اظهارنظر.</p>
            <p><u>اشخاص ثالث:</u></p>
            <p>این شرکت ممکن است از خدمات اشخاص ثالث برای پردازش اطلاعات استفاده نماید. علاوه بر این ، گاهی اوقات پیوندهای تارنماهای اشخاص ثالث در این تارنما بنمایش در خواهند آمد. چنانچه بر روی هر یک از آن پیوندها (Link) کلیک نمایید ؛ از محیط این تارنما خارج خواهید شد. این شرکت هیچ مسئولیتی در قبال محتوای تارنماهای اشخاص ثالث و ایمنی اطلاعات شخصی شما در زمان استفاده یا مرور تارنماهای اشخاص ثالث ندارد. </p>
            <p><u>نحوه استفاده از اطلاعات شما :</u></p>
            <p>این شرکت در موارد زیر از اطلاعات شما استفاده خواهد کرد: (1) اجرای شرایط استفاده مندرج در این سند ، نظارت بر فعالیت کاربران منجمله جستجوی کلید واژه ها و یا آگهی های جدید و خصوصاً جهت کنترل ترافیک تارنما (2) جهت ارائه خدمات به مشتریان و ایجاد و مدیریت حسابهای کاربری و (3) کمک به شما در خصوص مشکلات فنی. جمع آوری اطلاعات مربوط به قابلیت های مرورگر یا سیستم عامل شما بمنظور آن است که این شرکت بتواند آگهی ها و خدمات مورد علاقه شما را بهتر شناسایی نماید و ممکن است این اطلاعات  بین این شرکت و اشخاص ثالث طرف قرارداد این شرکت به اشتراک گذاشته شود. ما ممکن است دسترسی به این تارنما در بعضی کشورها را برای کاربران مسدود نماییم. ضمناً اطلاعات جمع آوری شده را تا هر زمانی که نیاز باشد و یا برای تحقق اهداف شرکت حفظ خواهیم کرد ، حتی اگر حساب کاربری مرتبط با آن مسدود یا پاک شده باشد. </p>
            <p><u>محافظت از اطلاعات شخصی شما:</u></p>
            <p>شما مشتری گرانقدر ما بشمار آمده و آگاه هستیم که حفظ حریم خصوصی تان برای شما حائز اهمیت است. بهمین منظور ما متعهد به حفظ اطلاعات شخصی شما هستیم که به روشهای گوناگون در اختیار ما قرار گرفته است.  ما هیچیک از عملیات بانکی دریافت وجه یا پرداخت های شما را راساً انجام نداده و اطلاعات کارتهای بانکی شما را ذخیره نمی نماییم. ما یک سری اقدامات تامینی و امنیتی خاص برای حفاظت از اطلاعات شخصی شما اعمال کرده ایم. با این حال همانند اکثر معاملات الکترونیکی دیگر هیچ روشی صد در صد امن  نیست. علیرغم آنکه تلاش می کنیم از کلیه روشهای تجاری پذیرفته شده برای حفاظت از اطلاعات شخصی شما استفاده نماییم ولیکن این شرکت قادر به تضمین امنیت این اطلاعات نمی باشد. با نگرش به موارد فوق ، شما اقرار ، اعتراف ، موافقت و تایید می نمایید که این شرکت هیچ مسئولیتی در رابطه با سرقت ، فقدان ، تغییر یا سوء استفاده از اطلاعات شخصی و غیرشخصی و محتوا ندارد ، حتی اگر این اطلاعات با اشخاص ثالث طرف قرارداد و یا کاربران دیگر به مشارکت گذاشته شده باشند و یا بموجب تخلف یا قصور اشخاص ثالث در پیروی از مفاد قرارداد فیمابین باشد. </p>
            <p><u>دسترسی و اصلاح اطلاعات شخصی و انتخاب وسیله ارتباطاتی:</u></p>
            <p>با ارسال یک رایانامه (ایمیل) به این شرکت به نشانی <a href="mailto:legal@olx.ir">legal@olx.ir</a> شما امکان دسترسی ، حذف ، بازبینی و یا تغییر اطلاعات شخصی خودتان را که به ما  داده اید ، خواهید داشت. شما برای نوشتن مطلب یا پاسخ دادن به آگهی ها در این تارنما نیازی به ثبت نام کردن ندارید ولیکن اگر ثبت نام کنید در آنصورت این شرکت می تواند اعلامیه ها ، اطلاعات ، آگهی و تبلیغات ویژه برای شما ارسال نماید. این شرکت همچنین اطلاعیه های قانونی لازم و مرتبط با تغییر سیاست های کلی این تارنما یا شرایط استفاده از آن را برای شما ارسال خواهد نمود. برای مثال این شرکت ممکن است اطلاعیه های مربوط به مشکلات سرور یا تعمیرات و نگهداری این تارنما را به شما ابلاغ نماید. بمنظور انتخاب گزینه عدم دریافت این اطلاعیه ها شما می باید حساب کاربری خود را غیرفعال کنید. شما امکان انتخاب گزینه عدم دریافت پاره ای از مکاتبات رایانامه ای این تارنما را نیز دارید که شامل خبرنامه ها ، توصیه ها و راهنمایی های خرید و فروش در این تارنما  و همچنین اطلاع رسانی در خصوص مطالب دیگر کاربران در مورد آگهی شما و یا بروزرسانی آگهی و محتوای خودتان می شوند. در نظر داشته باشید که این شرکت بدون رضایت شما تغییری در انتخاب شما نخواهد داد. از طرفی شما قادر به حذف یا لغو دریافت مکاتبات مالی حساب کاربری خود با این شرکت  نمی باشید.
            </p>
            <p><u>افشای اطلاعات :</u></p>
            <p>ما حق ایجاد تغییرات در این شرایط را در هر زمان و بنا به صلاحدید مان برای خود محفوظ می دانیم . شما باید در آغاز شرایط به "آخرین تاریخ به روز رسانی"  توجه داشته باشید. با استفاده از این اطلاعات شما باید قادر باشید شناسایی کنید که شرایط به تازگی به روز رسانی شده است.</p>
            <p></p>
            <p><u>ابلاغ تغییرات:</u></p>
            <p>این شرکت حق ایجاد تغییرات در شرایط استفاده از این تارنما را در هر زمان و صرفاً به صلاحدید خود برای خود محفوظ می دارد. شما ملزم به بروزرسانی آخرین نسخه تغییرات شرایط و مقررات حاکم بر این تارنما هستید. با استفاده از این اطلاعات شما قادر خواهید بود که از بروز رسانی و تغییرات این شرایط مطلع شوید.</p>
            <p><u>اختلافات:</u></p>
            <p>تفسیر و حل اختلاف موارد مرتبط با حریم خصوصی همان است که در ذیل شرایط استفاده از این تارنما آورده شده و شامل مقررات مربوط به مصونیت و پرداخت غرامت های احتمالی ، حدود خسارات و همچنین تعیین حوزه قضایی می باشد که صرفاً مطابق شرایط مندرج در این سند حل و فصل خواهد شد. </p>
            <p><u>تماس با ما :</u></p>
            <p>در صورتی که سوالی درباره سیاست حریم شخصی/خصوصی دارید می توانید از طریق رایانامه به نشانی legal@olx.ir  با موضوع "سیاست حریم خصوصی" با این شرکت تماس بگیرید</p>
            <p><u>مجوزها و موارد متفرقه:</u></p>
            <p>کلیه خدمات اين تارنما حسب مورد دارای مجوزهای لازم از مراجع مربوطه بوده و فعاليت‌های اين تارنما (وبسایت) تابع قوانين و مقررات جمهوری اسلامی ايران است. </p>
            <p><u>کالا و خدمات غیر مجاز</u></p>
            <ul>
                <li>آگهی های مربوط به فیلتر شکن، VPN    و...</li>
                <li>آگهی های مربوط به فروش ، نصب و هرگونه خدمات مربوط به ماهواره</li>
                <li>آگهی مربوط به خرید و فروش سگ و هرگونه حیواناتی که خرید و یا فروش آن‌ غیرمجاز است</li>
                <li>آگهی های مربوط به خرید و فروش هرگونه دارو، ویتامین و مواد مورد استفاده ورزشی بدون دریافت مجوزهای لازم</li>
                <li>آگهی مرتبط به موضوعاتی چون ترک اعتیاد ، ترک سیگار و...</li>
                <li>آگهی های مربوط به اجاره، فروش، یا نمایش هرگونه   DVD  ،   VCD ،   CD  ، یا   VHC   شامل تصویر یا صدا</li>
                <li>آگهی های مربوط به بزرگ کننده یا کوچک کننده اعضای بدن ، محصولات لاغری و چاقی (قرص ، پودر ، ژل ، چسب ، کپسول)و موارد مشابه که فاقد مجوزهای بهداشتی، دارویی و پزشکی دارند</li>
                <li>آگهی های مربوط به خرید و فروش اعضاء بدن</li>
                <li>آگهی های مربوط به خرید و فروش فیش حج تمتع</li>
                <li>آگهی های مربوط به محرمیت، صیغه و ازدواج</li>
                <li>آگهی های مربوط به دعا نویسی و طلسم و ... </li>
                <li>آگهی های مربوط به همسریابی، مشاوره خانوادگی و یا سایتهای دوستیابی و…</li>
                <li>آگهی های مربوط به برنامه ویا آموزشهای hack - crack و یا شکستن قفل و…</li>
                <li>آگهی های مربوط به آموزش رقص یا موارد مشابه که منع قانونی و شرعی دارد.</li>
                <li>آگهی های مربوط به کسب درآمد و شرکت های هرمی و...</li>
                <li>آگهی مربورط به خرید و فروش کارت بازرگانی</li>
                <li>آگهی هایی که قوانین مربوط به حقوق مولف ، مترجم ، مخترع و صاحب اثر را رعایت ننمایند.</li>
                <li>آگهی های مربوط به خرید و فروش پایان نامه بدون ذکر نام نویسنده یا گردآورنده ی آن</li>
                <li>آگهی های مربوط به لیزینگ، بدون دریافت مجوزهای لازم</li>
                <li>آگهی های مربوط به گرین کارت</li>
                <li>آگهی های مربوط به هرگونه مسابقه یا بخت آزمایی</li>
                <li>آگهی هایی با تصاویر غیر اخلاقی و یا غیر مرتبط با موضوع آگهی (استفاده ابزاری از عکس زنان یا استفاده از عکس کودکان در موارد غیر مرتبط)</li>
                <li>آگهی های مربوط به فلزیاب</li>
                <li>آگهی های مربوط به صدور فاکتور یا پیش فاکتور برای گرفتن وام، حذف سهم بیمه کارفرما و یا هر گونه عوارض و مالیات و هرگونه عملی بر خلاف قوانین تأمین اجتماعی و مالیاتی و سازمآن‏های مرتبط</li>
            </ul>
            <p><u>پلیس فتا</u></p>
            <p>آدرس سايت پليس فتا (پليس فضای توليد و تبادل اطلاعات)</p>
            <p><a href="http://www.cyberpolice.ir">www.cyberpolice.ir</a></p>
            <p><a href="http://www.cyberpolice.ir/page/20911﻿">لینک ارتباطات مردمی سایت پلیس فتا</a></p>
            <p>پیام پلیس فتا : لطفا پیش از انجام معامله و هر نوع پرداخت وجه، از صحت کالا یا خدمات ارائه شده، به صورت حضوری اطمینان حاصل نمایید.</p>
        </li>
    </ol>
</div>
